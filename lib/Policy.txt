เพื่อให้เกิดประโยชน์สูงสุดกับบริการของมหาวิทยาลัยเทคโนโลยีราชมงคลอีสาน ที่เกิดจากการนำบัญชีสมาชิกนี้ไปใช้ มหาวิทยาลัยจึงขอแจ้งให้ผู้ใช้บริการทุกท่านทราบว่า มหาวิทยาลัยจำเป็นต้องกำหนดเป็นนโยบายและข้อตกลงขึ้นมา และท่านจะขอมีบัญชีสมาชิกอินเทอร์เน็ตได้ก็ต่อเมื่อท่านยอมรับเงื่อนไขการใช้บัญชีสมาชิกอินเทอร์เน็ต ขอให้ท่านอ่านและทำความเข้าใจโดยละเอียดเพื่อรักษาสิทธิประโยชน์ในการใช้บริการของส่วนรวมและตัวท่านเอง

1. "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" เป็นบัญชีสมาชิกที่มหาวิทยาลัยเทคโนโลยีราชมงคลอีสานจัดทำขึ้นเพื่อให้บริการกับ อาจารย์, เจ้าหน้าที่ และ นักศึกษา ของมหาวิทยาลัยเทคโนโลยีราชมงคลอีสาน เท่านั้น

2. ท่านต้องกรอกข้อมูลหรือรายละเอียดส่วนบุคคลในแบบฟอร์มใบสมัครสมาชิกที่เป็นจริง ไม่ว่าจะเป็น สังกัดของท่าน, ชื่อ-นามสกุล, หมายเลขบัตรประจำตัวประชาชน รวมทั้งข้อมูลอื่นเกี่ยวกับตัวท่านที่ระบบต้องการ

3. "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" เป็นข้อมูลบัญชีสมาชิกที่นำไปใช้กับบริการทางด้านระบบสารสนเทศที่มหาวิทยาลัยเปิดให้บริการ ประกอบด้วย บริการอิเล็กทรอนิกส์เมล์ (e-mail), โอมเพจส่วนบุคคล (personal homepage), ระบบประชาสัมพันธ์ข่าว, เครือข่ายคอมพิวเตอร์แบบไร้สาย (wireless network) และบริการอื่นที่มหาวิทยาลัยจะเปิดให้บริการในอนาคต

4. "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" เป็นข้อมูลเฉพาะบุคคล ดังนั้น เพื่อความเป็นส่วนตัว จึงเป็นหน้าที่ของท่านในการเก็บรักษาความลับของชื่อบัญชีและรหัสผ่าน โดยไม่บอกให้ผู้อื่นทราบ

5. ห้ามสมาชิกนำบัญชีและบริการของมหาวิทยาลัยที่เกิดจากระบบ "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" ไปใช้ในทางที่ผิด เช่น
    - กิจกรรมที่ผิดกฎหมาย
    - กิจกรรมที่ผิดต่อศีลธรรมและจริยธรรมของสังคม
    - ละเมิดสิทธิ์ต่อบุคคลหรือหน่วยงาน
    - ทั้งนี้ มหาวิทยาลัยจะไม่รับผิดชอบต่อสิ่งที่ท่านกระทำในทุกกรณี

6. มหาวิทยาลัยไม่รับประกันความเสียหายของบัญชีที่อยู่ในระบบ "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" ซึ่งอาจไม่สามารถให้บริการได้ตลอด 24 ชั่วโมง อันเกิดจากเครื่องคอมพิวเตอร์แม่ข่ายที่จัดเก็บบัญชีสมาชิกเกิดการเสียหายขึ้นโดยอุบัติเหตุที่ไม่คาดคิด

7. หากมีการเปลี่ยนแปลงข้อตกลงในการให้บริการ มหาวิทยาลัยจะแจ้งให้ท่านทราบ โดยขึ้นหน้าจอ "ข้อตกลงใหม่" เพื่อให้ท่านรับทราบและท่านจะใช้บริการของ ระบบ "บัญชีสมาชิกอินเทอร์เน็ต มหาวิทยาลัยเทคโนโลยีราชมงคลอีสาน" ต่อไปได้

8. หากสิ้นสภาพการเป็นนักศึกษาหรือบุคลากรของมหาวิทยาลัยเทคโนโลยีราชมงคลอีสานแล้ว มหาวิทยาลัยจะระงับสิทธิ์ในการเข้าถึงสารสนเทศบางรายการที่เข้าใช้ได้จากบัญชีสมาชิกอินเทอร์เน็ต โดยยังคงมีบางบริการที่เจ้าของบัญชีสามารถใช้ได้ เช่น บริการของ G-Suite เป็นต้น เพื่อคัดกรองบัญชีที่ไม่มีการใช้งานออกจากการดูแลของมหาวิทยาลัย มหาวิทยาลัยจึงจำเป็นต้องดำเนินการตรวจสอบว่าเจ้าของบัญียังคงใช้บัญชีที่ออกให้นี้อยู่หรือไม่ ด้วยการส่งเมลเพื่อให้เจ้าของบัญชีได้ดำเนินการยืนยันด้วยตนเอง มีรายละเอียดการดำเนินการดังนี้
    - แจ้งการยืนยันการยังคงใช้บัญชีทางอีเมล
    - การยืนยันการยังคงใช้บัญชีต้องดำเนินการทุก 3 เดือน
    - ส่งเมลแจ้งเตือนให้ยืนยันจำนวนอย่างน้อย 2 ฉบับต่อการยืนยันแต่ละรอบ

9. หากเจ้าของบัญชีมีความประสงค์จะใช้บัญชีที่ออกให้โดยมหาวิทยาลัยต่อใป ให้ดำเนินการผ่านเปิดเว็บลิ้งที่ส่งให้ทางอีเมลและดำเนินการตามขั้นตอน ทั้งนี้ เจ้าของบัญชีต้องดำเนินการยืนยันการยังคงใช้บัญชีด้วยตนเอง หากพ้นกำหนดแล้วมหาวิทยาลัยจะยกเลิกและลบบัญชีทันที จะทำให้ไม่สามารถใช้บริการที่เข้าถึงด้วยบัญชีนี้อีกต่อไป

10. หากมหาวิทยาลัยตรวจสอบพบว่าเจ้าของบัญชีมีการละเมิดข้อตกลงที่ได้กำหนดไว้ มหาวิทยาลัยขอสงวนสิทธิ์ในการระงับการให้บริการกับสมาชิกท่านนั้นโดยมิต้องบอกกล่าวล่วงหน้า